---
date: 2024-04-04T17:47:00+01:00
aliases:
  - La Boccio
tags:
  - place
location: La Boccio
description: Un luogo antico trasformato in spazio di calcetto e amicizia da persone meravigliose
image: /assets/boccio.webp
permalink: /boccio/
lang: it
toc: false
---
Io e [Rebecca](https://instagram.com/bruschettaarebeccaa '@bruschettaarebeccaa su Instagram') siamo amici dalle medie (di quelle amicizie speciali che sono per sempre) e negli ultimi anni per forze più grandi di noi abbiamo istituito la tradizione di incontrarci quasi in una sola occasione all’anno, ma ogni volta finendo per combinare cose assurde insieme (l’ultima volta [ho perso](/occhiali-sole#l’ennesimo-smarrimento) un paio di occhiali che mi aveva regalato la nonna).

Venerdì scorso ci siamo puntualmente ritrovati dopo molto tempo, ma io ho deciso di rompere la tradizione, andandola a trovare a Genova, anche per scoprire finalmente <q><cite>La Boccio</cite></q>, sempre menzionata nei suoi racconti.

Se ne sto scrivendo qui, superfluo dire che sono rimasto affascinato ed entusiasmato. Una vecchia bocciofila di vecchietti destinata all’abbandono, piano piano sempre più frequentata da studenti di medicina, di cui uno dei poli è a due passi. Ora è luogo del meraviglioso incontro-scontro generazionale che caratterizza le sfide sociali più belle e divertenti.

<figure>
	<img src='{{ image }}' alt='Una vecchissima, rovinatissima, quasi illeggibile insegna in cima alle scale che portano alla Boccio'>
</figure>

Ora, sono onorato e orgoglioso di essere il socio numero 261 della Fratellanza San Fruttuoso ❤️

<figure>
	<img src='/assets/boccio-tessera.webp' alt='La mia tessera da socio della Fratellanza San Fruttuoso'>
</figure>

## Inno per <cite>La Boccio</cite>

[Come al mio solito](Tomminess.md) travolto da un vortice di emozioni e idee per essere in un luogo con questa storia e queste persone, le mie endorfine pseudo-poetiche sull’attenti.

La scintilla è scattata presenziando al rito di conteggio degli alcolici rimasti e l’ordine di quelli mancanti. Quanto è bello che esista un vino che si chiama <cite>Perlanima</cite>? Per esprimere la mia gioia e riconoscenza di essere stato accolto, ho dunque deciso di comporre un inno dedicato alla Boccio (e alla sua iconica Rita) che ha come personaggi gli alcolici serviti.

> Arrampicandosi verso il San Martino,
> fra selva e cinghiali un posto carin carino:
> la Fratellanza San Fruttuoso
> fosse un pasto sarebbe goloso
> una Ca’ di Matti, Camatti soprattutto,
> con zio Martini bevon di tutto.
> Ichnusa, agguerrita, Mena Brea
> Con Zuegg molto swagg, un’epopea.
> Per i medici questo luogo un’Empire
> vincendo a ping pong, poi, ON FIRE!
> Quando Smirnoff incontra Campari
> un’aurora di colori magnifico-stellari.
> Ma poi, se la Rita è al bancone,
> ogni toast è un’emozione.
> Più miracolosa di Fatima,
> la boccio, un luogo Per l’anima.

<figure>
	<img title='boccio-inno.webp' alt='Foto del foglietto su cui è scritto l’inno il cui testo precede l’immagine'>
</figure>
