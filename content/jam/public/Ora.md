---
date: 2020-10-16T02:00:00+02:00
updated: 2024-07-18T21:41:35+02:00
location: Riva Ligure
description: Le cose che sto facendo
lang: it
ref: now
include: "<div class='blue box'>Questa pagina è parte di <a href='https://sive.rs/nowff' title='Now page - Derek Sivers' hreflang='en'>un sorta di movimento</a>, iniziato dal mitico <a href='https://sive.rs' hreflang='en' title='Derek Sivers’ personal website'>Derek Sivers</a>. Più informazioni su <a href='https://nownownow.com/about' title='About NowNowNow' hreflang='en'>nownownow.com</a>, un immenso <a href='https://it.wikipedia.org/wiki/Webring' title='Webring su Wikipedia'><i>webring</i></a> di cui fanno parte i siti che contengono una <em lang='en'>Now page</em> (una pagina <q>Ora</q>).</div>"
---
## 🏖️ Riposo

[Mi sono appena trasferito da Berlino](/berlino/ 'Il mio saluto a Berlino – tommi.space') e sto trascorrendo l’estate a Riva Ligure, il mio paese d’origine.

Sono pessimo a prendere dei periodi di tempo esclusivamente per riposarmi, ma mi sto impegnando per farlo, dato quello che si prospetta all’orizzonte!

## 💭 Preparazione per il futuro

Il 23 agosto mi trasferirò a Tallinn, da dove comincerò il master Erasmus Mundus in <cite lang='en'>[Artificial Intelligence and Sustainable Societies](https://aissprogram.eu 'AISS program website')</cite>.

È un passo molto grande per me, sia perché si tratta di un evento molto importante, sia perché sono piuttosto preoccupato di come sarà tornare a studiare. Proprio per questo voglio riposarmi al meglio e smaltire più cose possibile prima della partenza.

## 🪡 <cite>La Nostra Rete</cite> 🧶

Sono felice e riconoscente per il successo che [il mio laboratorio sul Fediverso](/lab-fediverso/ 'Lab sul Fediverso') ha riscosso [nell’ultimo anno](/lab-fediverso/#edizioni-passate 'Edizioni passate del lab sul Fediverso')!

Ho messo insieme [una squadra internazionale di persone meravigliose e capaci](https://ourinternet.in/#people) per strutturarlo meglio, sviluppando un’identità visiva coerente, arricchendo i contenuti e il materiale e pubblicando [un sito web dedicato](https://ourinternet.in '🪡 La Nostra Rete 🧶').

Il laboratorio si chiamerà **<cite>🪡 La Nostra Rete 🧶</cite>**. Pensiamo di riuscire ad aver qualcosa di pronto verso la fine di agosto.

<div class='flex'>
	<a class='red button' href='https://ourinternet.in' lang='it' hreflang='en' title='🪡 Knitting Our Internet 🧶'>Scopri di più</a>
	<a class='blue button' href='https://github.com/users/xplosionmind/projects/3' lang='it' hreflang='en' title='ournet project management, GitHub'>Progettazione</a>
</div>

## 🤔 Il futuro di <cite>Scambi Festival</cite>

Nel 2020 ho fondato <cite>[Scambi](https://scambi.org 'Scambi, Il Festival dei Laboratori Paneuretici')</cite>, di cui sono stato presidente finché non mi sono trasferito a Berlino, nell’ottobre 2023.

Negli ultimi mesi, il festival e lo staff hanno avuto una certa difficoltà a tirare avanti, perciò ora sto tornando a partecipare più attivamente per contribuire e riflettere insieme sui prossimi passi da fare.

Sto sfruttando il mio essere sul territorio in questo periodo per incontrare le persone socie dell’associazione, assessori del comune di Sanremo e possibili supporter, per definire insieme il futuro dell’associazione.

## 📡 Sperimentando con il Raspberry Pi

Da un sacco di tempo sto cercando di mettere in piedi un sistema di archiviazione dei miei dati. Finalmente, sono a casa più stabile per un periodo sufficientemente lungo per andare dai miei nonni e configurare un <em lang='en'>home server</em> con [Photoprism](https://photoprism.app), su un [Raspberry Pi 5](https://www.raspberrypi.com/products/raspberry-pi-5/).

È una bella sfida, su cui sto prendendo appunti nella pagina [[Aby]].

## 🤯 Chi voglio prendere in giro?

Chi voglio prendere in giro? Non mi riposerò molto quest’estate…

## ✍🏼 Scrivendo

Mi sto impegnando per ritagliare dei momenti di concentrazione per rivedere integralmente [[Thesis|la mia tesi]] e trasformarla in uno pseudo-romanzo, intitolato come il workshop.

Continuo a tenere questa sezione in questa pagina per rafforzare le mie intenzioni, ma credo non lavorerò a questo nel prossimo futuro.
