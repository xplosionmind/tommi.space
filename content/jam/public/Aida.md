---
date: 2021-05-24T12:21:46+02:00
updated: 2021-12-15T22:41:32+01:00
tags:
  - diy
location: Xplosion Attic
description: La mia scrivania da me costruita con bancali riciclati
image: /assets/aida.webp
lang: it
redirect_from:
  - /desk/
---
L’idea di Aida fu coltivata nella mia mente sin dal remoto 2014, quando, invece di ascoltare la lezione, impiegavo le ore di letteratura italiana per realizzare progetti di mobili realizzati con bancali riciclati.

Nel 2015 mi adoperai per trasformare il mio astratto sognare e progettare in realtà. Grazie a nonno Remo, portai a casa una montagna di pallet, riempiendo la sua Lancia Y.

<figure>
	<img src='/assets/bancali-selfie.webp' alt='Selfie con i primi bancali recuperati'>
	<figcaption>Ancora ero bello, simpatico e giovane. Come un boomer pubblicavo selfie su Instagram per commemorare qualunque momento (non che crescendo sia cambiato).</figcaption>
</figure>

La costruzione cominciò, ma rimase incompleta per anni, fino all’isolamento del 2020, quando trovai il coraggio di salvare dalla cantina quel relitto abbandonato e riportarlo in vita per metterlo finalmente al suo posto, in [Xplosion Attic](Xplosion%20Attic.md).

Terminai la levigazione della parte superiore e stesi due mani di impregnante:

<figure>
	<img src='/assets/aida-wip.webp' alt='Aida quasi completata'>
</figure>

Per ottimizzare gli spazi, scelsi di appoggiare la scrivania a supporti angolari piegabili. Sciaguratamente, ragionai troppo da ligure e acquistai [i più economici](https://www.amazon.it/gp/product/B07GBVJBG9/ 'Ewead.1PAIR 45,7 cm cattura di uscita supporto panca tavolo pieghevole scaffale staffa di montaggio con viti su Amazon'). Dopo appena un mese fui costretto a rimpiazzare i supporti con [altri più resistenti](https://www.amazon.it/gp/product/B07RJMH6DH/ 'Supporti Ripiani Pieghevoli su Amazon').

<figure>
	<img src='{{ image }}' alt='Un’immagine di Aida appena completata'>
</figure>
