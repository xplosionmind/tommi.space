---
date: 2021-05-24T12:21:46+02:00
updated: 2021-12-15T22:41:32+01:00
tags:
  - diy
description: La mia scrivania da me costruita con bancali riciclati
lang: it
location: Xplosion Attic
redirect_from:
  - /desk/
image: /aida.webp
---
L’idea di Aida fu coltivata nella mia mente sin dal remoto 2014, quando, invece di ascoltare le lezioni di letteratura, impiegavo ore per realizzare progetti di mobili di bancali riciclati.

Nel 2015 il mio sogno divenne realtà e grazie a mio nonno portai a casa una montagna di pallet, riempiendo la sua Lancia Y.

<figure>
	{% comment %}{% img 'bancali-selfie.webp', 'Selfie con i primi bancali recuperati' %}{% endcomment %}
	<figcaption>Ancora ero bello, simpatico e giovane. Come un boomer pubblicavo selfie su Instagram per commemorare qualunque momento</figcaption>
</figure>

La costruzione cominciò, ma rimase poi interrotta fino al lockdown del 2020, quando trovai il coraggio di salvare dalla cantina quel relitto abbandonato e riportarlo in vita per metterlo al suo posto, in [[Xplosion Attic]].

Terminai la levigazione della parte superiore e stesi due mani di impregnante:

<figure>
	{% comment %}{% img 'aida-wip.webp', 'Aida quasi completata' %}{% endcomment %}
</figure>

Per ottimizzare gli spazi, scelsi di appoggiare la scrivania a supporti angolari piegabili. Sciaguratamente, ragionai troppo da ligure e acquistai [i più economici](https://www.amazon.it/gp/product/B07GBVJBG9/ 'Ewead.1PAIR 45,7 cm cattura di uscita supporto panca tavolo pieghevole scaffale staffa di montaggio con viti su Amazon'). Dopo appena un mese fui costretto a rimpiazzare i supporti con [altri più resistenti](https://www.amazon.it/gp/product/B07RJMH6DH/ 'Supporti Ripiani Pieghevoli su Amazon').

<figure>
	{% comment %}{% img image, 'Un’immagine di Aida appena completata' %}{% endcomment %}
</figure>

