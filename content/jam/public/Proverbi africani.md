---
date: 2017-06-22
location: Oratorio di San Siro, Sanremo
description: Proverbi dalla mostra “Africa. Immagini e voci”
lang: it
tags:
  - wit
---
1. Noi parliamo con i proverbi, chi è intelligente capirà

## Saggezza e destino

1. Le parole di un anziano non cadono mai per terra
2. Gli anziani e Dio non sono compagni, ma sono stati molto tempo assieme
3. I capelli grigi dicono: siamo venuti per restare
4. La giovinezza è una pietra a strapiombo sul torrente, la vecchiaia è un albero sull’orlo del burrone
5. È meglio sentire una vecchia tossire, che avere una capanna vuota
6. La saggezza è come il fungo, cresce solo nella stagione avanzata
7. La saggezza è come la sacca di pelle di capra: ogni uomo ha la sua
8. La saggezza non abita in una sola casa
9. Il sapere è un tronco di baobab, una sola persona non può abbracciarlo
10. Molti sono morti per la follia, nessuno per la prudenza
11. Ciò che è migliore e ciò che è peggiore, occupano lo stesso posto e hanno lo stesso peso
12. Per fretta che io possa avere, non posso dire al mio sedere: <q>Passa davanti a me</q>
13. Se non puoi avere ciò che ti piace, deve piacerti ciò che hai
14. Non puoi girare il vento, allora gira la vela
15. Dai ragione allo stregone, ﬁno a che il malato non è guarito
16. Ciò che si dice vicino alla coda del leone morto, non lo si dice quando il leone è vivo
17. Il ricco guarda la sua mandria, la morte guarda lui
18. La bellezza è mezzo dono di Dio, l’intelligenza è un dono intero
19. Quando vedi una barca salpare, ricordati quanto è stato difficile costruirla
20. Un cieco sente più cose di quante tu ne possa vedere
21. La penna di Dio si è asciugata dopo aver scritto il tuo destino
22. Non è oggi che il mondo è stato fatto, non è oggi che ﬁnirà
23. Nessuno sa dove va, ma solo da dove Viene
24. Conosciamo chi amiamo, non chi ci ama
25. È meglio che ridano di voi, quando vi piangeranno avrete perso la vita
26. Si nasce, si muore, la terra cresce
27. Nessun giorno tramonta uguale a un altro

## Strade

1. Un solo sentiero non è il sentiero
2. Qualunque piede prima o poi inciampa
3. Persino l’erba sbarra il passo allo sfortunato
4. Nessun sentiero porta agli alberi senza frutti
5. Chi vive tra le montagne e il cielo, di chi potrà essere schiavo?
6. Non si distingue l’orma di uno schiavo da quella di un uomo libero
7. L’uomo ha due piedi, ma non può seguire due sentieri alla volta
8. Un viaggiatore può raccontare molte cose, ma non spiegare ciò che ha visto
9. L’occhio dello straniero vede solo ciò che già conosce
10. A guardare sempre dalla stessa parte, il collo si irrigidisce
11. Lo straniero ama che gli si dica <q>benvenuto</q>
12. ma preferisce che gli si dica <q>prendi questo</q> da mangiare
13. Quando la verità è nascosta, i proverbi aiutano a trovarla

## Potere e divinità

1. Tu dici “re”, ma c’è qualcuno che è sua madre
2. Per quanto grande sia il baobab, ha sempre un piccolo seme come genitore
3. Un buon capo è come la foresta, ognuno può andarci e riceverne qualcosa
4. Dio da‘ molte cose, ma una volta sola
5. Dio c’è, ma a volte dorme
6. Il granaio del cielo non può mai essere pieno
7. Dio ci ha dato i semi di tutte le piante. Noi dobbiamo piantarli
8. Ciò che hai visto lo conosci, ciò che non hai visto devi crederlo
9. Ciò che non conosci lo trovi dove non sei mai stato
10. Se fai ciò che non si deve, vedrai ciò che non si vede

## Comunità

1. Il non parlarsi non affratella
2. Spesso il tuo vero fratello non l’ha partorito tua madre
3. Se le dita di una mano litigano, non raccoglieranno nessun cibo
4. Se uno solo parla, tutti capiranno. Se tutti parlano, chi capirà?
5. Due persone fanno progetti, tre li distruggono
6. Quando due elefanti litigano è l’erba che soffre
7. Una persona gentile è un re per lo straniero
8. Quando punti il dito ad accusare il fratello, ricordati che tre dita indicano te
9. Il cuore è come la sponda del ﬁume, basta una pioggia per infangarla
10. L’amicizia è una strada che scompare nella sabbia se non la si percorre spesso -
11. L’amicizia è come le alghe… quando ti avvicini si allontanano, quando te ne vai ritornano
12. Le parole sono come uova, appena schiuse, mettono le ali
13. La bocca è una cicatrice che non guarisce
14. Si cambia la porta di una casa, a maggior ragione la bocca di un uomo
15. Se hai un solo dente in bocca, usalo per sorridere
16. Chiamo l’oro, l’oro è muto, chiamo il panno, il panno è muto, ciò che conta è solo l’uomo
17. La terra che abitiamo non ci è stata donata dai nostri padri, ci è stata prestata dai nostri ﬁgli
18. Quando la memoria va a raccogliere rami secchi … ritorna con il fascio di legna che preferisce
19. La menzogna segue il sentiero, la verità cercala tra l’erba
20. La menzogna può correre un anno, la verità la raggiunge in un giorno

## Famiglia

1. Dopo Dio c’è il seno
2. I ﬁgli sono il vestito del matrimonio
3. Quando un bambino sbaglia, tutti hanno sbagliato
4. Portate i vostri bimbi sulle spalle, che i loro occhi possano guardare lontano
5. Il bambino che non è mai uscito di casa, crede che solo sua madre sappia fare bene il sugo
6. Se un bambino sa qualcosa, l’ha imparato da un anziano
