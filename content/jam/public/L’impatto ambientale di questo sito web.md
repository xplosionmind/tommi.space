---
date: 2024-04-27T17:54:41+02:00
tags:
  - geek/web
location: xHain, Berlin
description: Spiegazione dei fattori che determinano l’impatto ambientale di questo sito e alcune riflessioni riguardo il suo “sustainability score”.
permalink: /impatto-ambientale/
ref: environmental-impact
lang: it
---
## Cosa

Un falso mito molto comune è ritenere <q>il cloud</q> (ovvero Internet) come un’entità astratta e remota, senza legami tangibili con il mondo reale. Tuttavia, come dice intelligentemente [lo slogan della the <abbr title='Free Software Foundation Europe'>FSFE</abbr>](https://fsfe.org/contribute/spreadtheword.html#nocloud-sticker-bw), <q cite='https://fsfe.org/contribute/spreadtheword.html#nocloud-sticker-bw' lang='en'>there is NO CLOUD, just other people’s computers</q> (tradotto: <q>IL CLOUD ESISTE, esistono solo i computer di altre persone</q>). Questo concetto non ha implicazioni meramente etiche e di privacy, ma ha anche un significativo peso materiale. Internet è *letteralmente* costituito da computer perennemente accesi e connessi alla rete (ovvero i server).

Come ogni altro sito web, tommi.space è ospitato su server. In particolare, la sua casa è <cite>[[Nebuchadnezzar]]</cite>, il mio <abbr title='Virtual Private Server'>VPS</abbr>, che si trova a Dusseldorf (DE). Io ([Tommi](https://tommi.space/home#about 'About Tommi')) pago un affitto per utilizzare il VPS poiché [Contabo](https://contabo.com), l’azienda che lo possiede, si occupa della sua manutenzione e di pagare la bolletta per l’elettricità che consuma (fra le altre, tante, cose).

Consumando elettricità, anche questo sito ha dunque un impatto ambientale.

Ho usato <cite><a href='https://www.websitecarbon.com/website/tommi-space-home/' title='Sustainability report for “tommi.space/home”' lang='en'>Website Carbon Calculator</a></cite> e <cite><a href='https://ecograder.com/report/eh2v0DedUhTQLxvWYaxjNXBp' title='Sustainability report for “tommi.space/home”' hreflang='en'>Ecograder</a></cite> per misurare l’impatto ambientale di tommi.space. Questi due strumenti determinano quanto sia inquinante caricare una pagina di questo sito stimando la quantità di CO<sub>2</sub> che emette. Sui relativi siti ci sono informazioni dettagliate sul processo e sui criteri di valutazione.

## Perché

<u>La valutazione di sostenibilità di questo sito è **B**</u>. L’ho messa in mostra nel footer di ogni pagina di questo sito—scrolla fino in fondo per vederla.

<div id='wcb' class='carbonbadge'></div>
<script src='https://unpkg.com/website-carbon-badges@1.1.3/b.min.js' defer></script>

Perché mostro questa valutazione se non è la migliore possibile, se non c’è da esserne orgogliosi, e se potrebbe decisamente essere migliorata?

- per **trasparenza**: attribuisco grande valore al mettere in luce le recondite e venefiche dinamiche che sono in atto nei meandri di Internet; farlo è utile per molti fini, ricerca e apprendimento per nominare i primi due che mi vengono in mente.
- Per ricordare a chi girovaga in questo spazio digitale che questo sito, così come tutto Internet, *contribuiscono* all’inquinamento del pianeta Terra e alla crisi climatica in atto.
- Per provare il valore dei siti statici: anche se non un’ottima valutazione, B è comunque una valutazione di gran lunga migliore di **E-**, la valutazione media delle pagine web nel mondo!
- La responsabilità non è unicamente individuale (vedi sotto)!

## Perché no

Perché tommi.space non ha la migliore valutazione possibile (A+)?

- L’energia che alimenta <cite>[[Nebuchadnezzar]]</cite> non proviene da fonti rinnovabili. VPS “sostenibili” con le stesse caratteristiche tecniche sono troppo costose per me, per ora.
- Parte della valutazione è determinata dal miglioramento del codice per rendere la pagina più leggera e efficiente. Non c’è molto di meglio che io posso fare con le mie capacità tecniche limitate.

### La responsabilità non è meramente individuale!

Sono fortemente contrario al terrorismo psicologico che accusa ciascuna persona per ogni suo comportamento non sostenibile. Le soluzioni alla crisi climatica saranno efficaci solo se utilizzando una prospettiva globale e collettiva. Questo dovrebbe partire da forti e decisi provvedimenti politici a sfavore delle persone più ricche, non pregiandoci di avere un sito web con una valutazione di sostenibilità eccellente.

Pur condannando pesare sulla coscienza di un’individualità per non essere sufficientemente <q lang='en'>green</q>, valorizzo, ammiro e sostengo azioni radicali finalizzati a promuovere politiche sostenibili e a vietare combustibili fossili.

Preferisco investire il mio tempo, le mie risorse e la mia forza nel connettere, organizzare e discutere riguardo questo argomento, invece che per migliorare la valutazione di sostenibilità del mio sito web.
